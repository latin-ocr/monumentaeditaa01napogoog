XXXVI

Quod porro ad chronologicas membranarum notas atti-
net , opus sane non minus arduum, nec minori sollicitudine
obstrictum suscepimus. Etenim cum plurimae vetustiores
nostrae* membranae annis a Christo nato praenotatae mi-
nime sint, idcirco ex aliis chronologicis earum notis,

eruenda nobis fuit aera christiana, quarn cuiusque do-
cumenti margini iu hac nostra collectione addendam esse

statuimus. Pleraeque vero e chronologicis ipsis notis plu·
rimum negotii nobis attulerunt. Nam Principum domi·
natio cum semper lere supputata fuerit non ab anno,

quo eorum decessores vita migrarunt, sed ex quo imperii
societates iniverunt , nec vero istiusmodi societatum exordia

satis explorata habeantur, idcirco non raro evenit, ut
in Principum annorum supputationem errores irrepant,
quemadmodum suo quisque exemplo testati sunt Pagius,
Muratorius, Assemannus, aliique perillustres scriptores,
qui hac in re vehementer quandoque luerunt hallucinati. ltem
saepius erratum est ex eo, quod epochae recenseri coeptae
sint ab anno, quo aut Principes ipsi coronati fuerunt, aut
insigne aliquod facinus patrarunt, quod alteram principatus
aeram inchoare suaserit. Huic quidem inferiorum temporum
obscuritati non parum lucis affudit Chronologicus Apparatus,
quem Alexander de Meo perquam diligenter elaboravit. Vess
rum amplius ipsam illustrari posse palam faciunt pleraque
nostra documenta,¹ ex quibus practer omnem dubitationis
aleam ponitur, quo tandem aevo Principes quidam ad impe-
rium accesserint, aut coronam acceperint, aut denique prae·
clare= aliquid gesserint, Qua de causa chronologicas cuiusque
membranae notas maiori quadam diligentia nobis animad-
vertendas putavimus, et quidquid ibidem ad illustrandam

 

