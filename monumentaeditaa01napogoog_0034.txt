XXVI

Qua vero ratione, et quo tandem ab acuo apud nos in
more positum fuerit, ut vetusta documenta publica lucis
usura donarentur, et eorum, qui ita factitarunt, quisnam
prior aut diligentior extiterit, unicuique pronum est digno-
scere. Omnes enim historiae, quas nostrates scriptores exa-
rarunt, affatim documentorum attulerunt, quibus rerum
memoriae proditarum veritus innitebatur. Ex huiusmodi con-
suetudine, quae caeterarum quoque gentium scriptoribus l'a-
miliaris admodum evaserat, in rerum nostrarum historiam
. non pauca quidem commoda redundarunt, ac idcirco· no·
strates historiographi ab exterorum laude parum abfuisse vi-
dentur. Verumtamen dissimulari non potest deesse adhuc no·
bis opus illud, quo iure cum reliquis nationibus contendero
possimus, diplomatum scilicet, ac instrumentorum omnium
collectionem diligentia quam maxima, ac ordine absolutis·
simo ad umbilicum adductam ac perlectam. Ab hac causa
fuit, quamobrem vel ii, quorum ingenium excelsius ac ma·
gnificentius sese extulit, quarn aetatis suae conditio putere-
tur, non huiusmodi tamen historiam nobis prodiderunt,
quae nulla ex parte laboret, veraque ot explorata omnia
nos doceat. Id vero non culpae , sed maiori potius laudi
ipsis tribuendum est, quippe qui vel cuiusvis diplomatici
codicis subsidio destituti Ι documenta, quae aliunde corrogare
sibi licuit, sedulo excusserunt, ac perfectiorem, quarn ex-
pectandum erat, historiam posteritati tradiderunt. Neque
enim Livius ipse, ut vetustissimorum temporum exemplo
utamur, summi scriptoris munia prorsus obire potuisset,
nisi Pontificum annales, et quotquot alia veterum rerum

monumenta tunc temporis asservabantur, quam diligentis-
sime consuluisset.

 

